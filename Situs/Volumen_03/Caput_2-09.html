<!DOCTYPE html>

<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tempo di Quaresima</title>
    <link rel="stylesheet" href="../Stilus/Stilus.css"> <!-- Collegamento a un file CSS -->
    <script src="../Stilus/Scaenarium.js" defer></script> <!-- Collegamento a un file JS -->
</head>

<body>
    <header>
        <h1>
            <span><a href="../Domus.html" class="no-blue">LIBER SACRAMENTORUM</a></span>
            —
            <span><a href="../Volumen_03.html" class="no-blue">Volume III</a></span>
        </h1>
        <h2>LA SACRA LITURGIA DALLA SETTUAGESIMA A PASQUA</h2>
    </header>

    <main>
        <section>
            <h3 id="lunedì-dopo-la-i-domenica-di-quaresima">LUNEDÌ DOPO LA I
                DOMENICA DI QUARESIMA</h3>
                <p><strong>Colletta ai Santi Cosma e Damiano.</strong></p>
                <p><strong>Stazione a San Pietro «in Vincoli».</strong></p>
                <p>La basilica dell’odierna colletta in onore dei due celebri Anargiri
                orientali, venne già adattata da Felice IV entro le aule del <em>templum
                Romuli</em> e del <em>templum sacrae Urbis</em>, ossia archivio della
                Città. Nel periodo bizantino riscosse immensa venerazione, ed il popolo
                affluiva al santuario dei due Martiri medici, come a fonte sicura di
                salute. Lo attestano ancora i versi che Felice IV fece apporre sotto al
                mosaico absidale:</p>
                <blockquote>
                <p><em>Martyribus medicis, populo spes certa salutis<br />
                Fecit, et ex sacro crevit honore locus.<br />
                Optulit hoc Domino Felix antistite dignum<br />
                Munus ut aetheria vivat in arce poli.</em></p>
                </blockquote>
                <p>Dopo il Laterano, a ben inaugurare il digiuno, oggi viene la volta
                della basilica <em>in exsquiliis</em>, dedicata da Sisto III agli
                Apostoli Pietro e Paolo, i grandi Patroni di Roma. Sebbene i loro
                sepolcri siano distinti e si ritrovino ai due estremi capi della città,
                Roma tuttavia non li ha mai separati nella sua venerazione, e nella
                liturgia, quando festeggia la memoria dell’uno, unisce subito la
                commemorazione dell’altro.</p>
                <p>È degna d’esser notata l’insistenza colla quale il Pontefice
                fondatore del titolo congiunge insieme le glorie dei due Principi del
                Collegio Apostolico.</p>
                <blockquote>
                <p><em>Haec Petri Paulique simul nunc nomine signo<br />
                Xystus, Apostolicae Sedis honore fruens.<br />
                Unum quaeso, pares, unum duo sumite munus<br />
                Unus honor celebrat quos habet una fides.</em></p>
                </blockquote>
                <p>Più tardi però prevalse il titolo di San Pietro in Vincoli, dalle
                catene dell’Apostolo Pietro ivi custodite; quelle di san Paolo, giusta
                quanto attesta san Gregorio Magno, si conservano invece nella Basilica
                Ostiense.</p>
                <p>Le lezioni d’Ezechiele e di san Matteo che si recitano alla messa,
                rievocano il ricordo del <em>munus pastorale</em> dei due Apostoli,
                <em>quos operis vicarios… eidem</em> (cioè a Roma)<em>, contulisti
                praeesse pastores</em>. Sotto l’altare, si conservano altresì delle
                Reliquie dei sette Martiri Maccabei.</p>
                <hr />
                <p>L’introito deriva dal salmo 122. Però, e bisogna ben intenderlo una
                volta per tutte: la salmodia della messa era destinata ad essere
                rivestita delle splendide melodie consegnate nell’antifonario
                Gregoriano. Chi vuole perciò gustare tutta l’arte liturgica romana, non
                deve appagarsi di leggere, o magari di meditare i testi del Messale;
                essi sono come un libretto teatrale, che non può dare idea di tutta la
                bellezza dell’opera; questa bisogna sentirla interpretare in teatro.
                Perciò la liturgia romana vuole essere gustata nelle basiliche, coi
                canti, cogli apparati solenni dei sacri ministri, coi riti e processioni
                che la rendono sì ricca e varia, sì sublime ed efficace. Riprodotta così
                come prescrivono il Cerimoniale dei Vescovi ed il Messale, la liturgia è
                un capolavoro di tanta bellezza e grazia celestiale, che nessun’arte o
                civiltà può mai vantare. Ecco il testo dell’antifona d’introito: «Come
                gli occhi dei servi sono intenti al cenno dei padroni, così i nostri
                occhi sono levati a Iahvè nostro Dio, finché di noi si muova a pietà;
                miserere di noi, o Signore, miserere di noi».</p>
                <p>La colletta scongiura il Signore che rischiari coi suoi celesti lumi
                la nostra mente; affinché il digiuno sia qualche cosa di più che una
                semplice afflizione del corpo, ma assorga al carattere d’un vero
                sacrificio dello spirito contrito e devoto.</p>
                <p>Segue la bella lezione d’Ezechiele (XXXIV, 11-16), ove il Signore si
                paragona al buon Pastore che pasce amorosamente il suo gregge. Egli lo
                conduce pei prati fioriti e rinfrescati da ruscelletti, e se qualche
                pecorella si sbranca e si smarrisce, va in cerca di lei e la riconduce
                all’ovile. La docilità dell’anima alle cure del divin Pastore,
                l’allontana da ogni pericolo, e fa sì che essa formi l’oggetto delle
                ineffabili sollecitudini del suo tenero cuore. La scena descritta qui da
                Ezechiele, è stata tante volte riprodotta nei cubicoli degli antichi
                cimiteri, e forse nell’abside stessa della basilica Esquilina; in modo
                che, quando si leggeva il brano del Profeta, il popolo poteva
                probabilmente vederlo rappresentato nella conca absidale, quasi una
                prima pagina di quella celebre <em>Biblia pauperum</em> figurata nel
                tardo medio evo che giovò tanto all’istruzione catechistica delle classi
                popolari.</p>
                <p>Il responsorio graduale deriva dal salmo 83: «O Dio, nostro pegno di
                protezione, ci riguarda; volgi il tuo sguardo sui servi tuoi. Signore,
                Dio delle potenze, ascolta le preci dei tuoi servi».</p>
                <p>La lezione di san Matteo (XXV, 31-46) ritorna sull’immagine del buon
                Pastore che separa alla sua destra le pecore e alla sinistra i capretti.
                Il Divin Maestro insiste sull’assoluta necessità che la fede nostra sia
                operativa; senza di che, essa è morta e non può salvarci. Infatti, tanto
                gli eletti che i reprobi vengono premiati o condannati, non precisamente
                perché hanno o no ascoltato il Vangelo, ma perché non lo hanno vissuto.
                Il Cristianesimo, perciò, non è semplicemente una filosofia, un pensiero
                astratto, ma è una vita che si rivela nell’azione e nel sacrifizio.</p>
                <p>L’antifona d’offertorio deriva dal salmo 118: «Solleverò in alto i
                miei occhi e considererò le meraviglie della tua legge; insegnami le vie
                della tua santità, e dammi lume a comprendere i tuoi comandamenti».</p>
                <p>Nella secreta, presentando a Dio l’oblazione nostra perché la
                santifichi, lo preghiamo a purificare altresì noi da ogni neo di
                peccato.</p>
                <p>L’antifona alla Comunione tratta dal salmo 3, come toccherebbe oggi
                di regola, è stata sostituita sin da antico da un’altra, tolta
                dall’odierno Vangelo: «Vi dico in verità, quanto avrete fatto ad uno di
                questi miei tapini, lo avrete fatto a me. Venite, dunque, o benedetti
                dal Padre mio; entrate in possesso del regno che v’è stato apparecchiato
                insin dal principio del mondo». La serie delle antifone salmodiche è
                quindi lacunosa, giacché, omesso il 3° salmo, domani avremo il quarto.
                Tanto dunque, sono antiche queste stratificazioni della liturgia
                romana.</p>
                <p>Ecco la bella colletta eucaristica: «Ristorati col dono dell’eterna
                salvezza, ti preghiamo, o Dio, che ci rinnovelli colla sua efficacia il
                Sacramento cui partecipammo ora con santa letizia».</p>
                <p>La colletta sul popolo è la seguente: «Spezza, o Signore, i lacci dei
                nostri peccati, e nella tua pietà allontana da noi i meritati
                castighi».</p>
                <p>La pecora è un animale docile e mite, quale appunto dev’esser l’anima
                alla scuola di Colui che è mite ed umile di cuore. Il buon Pastore nutre
                un’amorosa sollecitudine pel suo gregge, mentre le pecore che da lui
                s’allontanano e che presumono far da sé, si sottraggono alle sue tenere
                cure, incontrano il lupo e periscono.</p>
                <hr />
        </section>
    </main>

    <footer>
        <p>Alfredo Ildefonso Schuster, <em>Liber Sacramentorum</em>, vol. III,
        Torino – Roma, Casa Editrice Marietti, 1930, pp. 59-61.</p>
    </footer>
</body>
</html>
