<!DOCTYPE html>

<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tempo dopo Pentecoste</title>
    <link rel="stylesheet" href="../Stilus/Stilus.css"> <!-- Collegamento a un file CSS -->
    <script src="../Stilus/Scaenarium.js" defer></script> <!-- Collegamento a un file JS -->
</head>

<body>
    <header>
        <h1>
            <span><a href="../Domus.html" class="no-blue">LIBER SACRAMENTORUM</a></span>
            —
            <span><a href="../Volumen_05.html" class="no-blue">Volume V</a></span>
        </h1>
        <h2>LA SACRA LITURGIA DALLA SOLENNITÀ DELLA SS. TRINITÀ ALL’AVVENTO</h2>
    </header>

    <main>
        <section>
            <h3 id="domenica-xiii-dopo-la-pentecoste">DOMENICA XIII DOPO LA
            PENTECOSTE</h3>
            <p><strong>«Tertia post sancti Laurentii».</strong></p>
            <p>Terminata la lettura delle Epistole ai Corinti, oggi incomincia la
            lettera ai Galati, che proseguirà nelle domeniche future. È da notarsi
            che quest’ordine nel leggere integralmente le sante Scritture alla messa
            durante il ciclo annuale, a Roma è anteriore all’istituzione stessa
            dell’Ufficio divino quotidiano, anzi ne prescinde completamente,
            conservando così il ricordo di quei primissimi tempi quando la prima
            parte della messa – quella che posteriormente venne intitolata dai
            catecumeni – col suo splendido alternarsi di salmi e di lezioni,
            costituiva l’unico rito eucologico in preparazione al divin Sacrificio.
            Le varie parti del divin Ufficio rappresentano pertanto null’altro che
            antichi dismembramenti della primitiva sinassi Eucaristica dei tempi
            apostolici. È questa la ragione per cui ancor oggi, nelle basiliche
            cattedrali e capitolari, la messa solenne e conventuale costituisce
            siccome il punto centrale verso cui converge, quasi come altrettanti
            raggi al centro, tutta l’Ufficiatura quotidiana.</p>
            <hr />
            <p>Il salmo per l’entrata solenne del corteo dei sacri ministri, è il
            73. «Ricordati, o Signore, delle tue promesse, e non dimenticare i
            perpetui oltraggi dei tuoi poveri. Sorgi, o Iahvè, patrocina la tua
            causa, né ti dimentica del grido di quanti ti cercano».</p>
            <p>La causa del popolo cristiano è la causa di Dio, perché non si
            perseguita l’uomo, il nostro simile, se non perché egli rappresenta ed
            incarna la missione di Colui del quale predisse Simeone, che sarebbe
            stato il bersaglio dell’avversione universale. Non ostante però
            quest’abbondante eredità d’odio, la vittoria finale sarà sempre del
            Cristo e dei suoi fedeli, perché Dio l’ha promessa agli antichi
            Patriarchi, quelli dei quali il Messia doveva pur intitolarsi loro
            figlio. Dio sembra che dimentichi momentaneamente le sorti della Chiesa,
            quando cioè i nostri peccati oppongono una specie d’argine tra noi e
            lui, cosi che ce ne intercettano la vista.</p>
            <p>Nella preghiera quest’oggi dimandiamo un accrescimento delle tre
            virtù teologali, fede, speranza e carità, le quali sono come il
            fondamento della perfezione cristiana. Si chiamano grecamente teologali,
            perché hanno Dio così per autore che per oggetto. La fede è il lume
            interiore che ci mostra il fine ultimo soprannaturale, e rischiara il
            cammino per arrivarci; la speranza alimenta nell’anima il desiderio di
            conseguire questo fine, mentre Dio le garantisce il suo valido aiuto;
            l’amore poi è l’impulso irresistibile dell’anima che corre verso Dio,
            anelante a gettarsi tra le sue braccia per possederlo siccome bene
            proprio, e che non le verrà meno per l’eternità.</p>
            <p>Tutta la perfezione cristiana poggia su questo triplice fondamento
            delle virtù teologali, così che i maestri di spirito insistono molto sui
            vantaggi che derivano all’anima dalla ripetuta emissione di questi atti
            di fede, speranza e carità, i quali così finiranno per abitualmente
            orientare l’intera nostra vita interiore. Anche qui l’allenamento giova
            molto, ed è valido strumento d’eroica perfezione.</p>
            <p>La seconda parte della colletta spiega ancor meglio il contenuto
            della prima. Dio promette una ricompensa magnifica, cioè se medesimo.
            Questo premio tuttavia è condizionato all’adempimento dell’osservanza
            della sua legge, la quale nel presente stato d’indebolimento della
            nostra corrotta natura riesce difficile e quindi dura. Come superare
            l’ostacolo? D’altra parte, è conveniente per Iddio che i suoi fedeli lo
            cerchino piangendo e stentando, quasi per forza, come schiavi condannati
            ai lavori forzati? Mai più. «Fa, o Signore, – soggiunge perciò la
            colletta – che noi amiamo quanto tu ci comandi». Ecco l’effetto della
            grazia divina. Essa rinfranca il cuore del fedele, e spargendo tanta
            dolcezza nel servizio del Signore, fa si che lo si serva, non già pel
            pungolo dell’aguzzino che eccita al lavoro il prigioniero, ma per
            l’amore del figlio, cui nulla è più soave quanto il compiere il volere
            del Padre. <em>Quae placita sunt Ei facio semper</em><a href="#fn1"
            class="footnote-ref" id="fnref1"
            role="doc-noteref"><sup>1</sup></a>.</p>
            <p>Nell’epistola ai Galati (III, 16-22) l’Apostolo fa osservare, che la
            legge data a Mosè 430 anni dopo la divina promessa fatta ad Abramo ed
            alla sua posterità, non poté frustrarne gli effetti, essendo questa
            anteriore, gratuita ed assoluta, mentre l’altra ebbe il carattere d’un
            contratto temporaneo, bilaterale e rescindibile da entrambe le parti.
            Israele per il primo ha rescisso il contratto, rinnegando il Messia; è
            giusto dunque che anche Iddio abroghi la Legge, sostituendola con
            Vangelo. In conseguenza cessa per gli Ebrei ogni monopolio religioso, e
            tutti i credenti sono chiamati ad entrare a parte dell’eredità di fede
            promessa ad Abramo.</p>
            <p>Il responsorio tolto dallo stesso salmo 73 d’introito, è comune al
            giovedì precedente la domenica di Passione. Si ricordano a Dio le
            promesse fatte ai Patriarchi, per mettere innanzi i meriti di questi
            ultimi, i quali in certa guisa ricoprono la nostra indegnità. In altre
            parole, si viene a dire a Dio così: Signore, noi abbiamo ben demeritata
            la tua grazia; ma ce la concedi egualmente come un’eredità che ci si
            deve, giusta quanto hai promesso agli antichi Patriarchi, quali ti hanno
            servito con ogni purezza e perfezione. Noi non abbiamo meriti personali
            da far valere, ma i meriti loro sono pure i nostri, perché siamo i loro
            figli ed eredi. La causa nostra è la loro, e quindi pure la tua;
            l’umiliazione a cui ora ci hanno ridotto i nemici, è l’umiliazione loro,
            e perciò la tua, mentre tutta la vita di Israele – il vero Israele, cioè
            la Chiesa – rappresenta e continua misticamente l’apparizione messianica
            del Cristo.</p>
            <p>Il verso alleluiatico, che però – è bene di tratto in tratto di
            richiamarne la memoria, – veniva dopo una seconda lezione che precedeva
            quella evangelica – è derivato dal salmo 89. «Iahvè, tu sei stato di età
            in età nostro rifugio». L’aiuto degli uomini viene meno per mutabilità e
            per insufficienza: Dio invece è sempre costante nella sua amicizia, e
            l’amor suo, perfettamente disinteressato e gratuito, è generoso di ogni
            sorta di grazie per l’amico.</p>
            <p>La lezione di san Luca (XVII, 11-19) col racconto della guarigione
            dei dieci lebbrosi, di cui uno solo, di Samaria, si mostrò riconoscente
            a Gesù, prelude al futuro orientamento degli Apostoli che, discacciati
            dalla perfida Giudea, si rivolgeranno a predicare con immenso frutto ai
            Samaritani ed ai Gentili. Così per un occulto, ma giusto giudizio di
            Dio, i <em>parias</em> della religiosità Israelitica, quali erano gli
            scismatici di Samaria ed i pagani, divengono le primizie del nuovo regno
            messianico, mentre gli eredi d’Abramo o di David rinunziano con
            disprezzo l’eredità della Fede.</p>
            <p>Il verso per la presentazione delle oblate all’altare è derivato dal
            salmo 30, ed è comune al primo martedì di quaresima. «Io confido in te,
            o Signore, e dico: tu sei il mio Dio; in mano tua le mie sorti». Quando
            le nostre sorti sono in mano di Dio, non può essere che tutto non torni
            a nostro bene; giacché quanto opera Dio è per amore, e l’amore che è
            buono, sa dare ai propri figli dei doni eccellenti.</p>
            <p>Nella colletta di preludio all’anafora, imploriamo la pietà del
            Signore sulle preghiere e sulle oblate del popolo fedele, affinché pei
            meriti del Sacrificio, oltre il perdono dei falli commessi, ci largisca
            quelle grazie che esprimono i nostri voti. L’ordine è magnifico.
            Dapprima la prece di propiziazione perché il divin Sacrificio, che in sé
            non può non riuscire accetto a Dio, non incontri ostacolo nell’indegnità
            degli offerenti. Quindi s’implorano i frutti eucaristici, ed in primo
            luogo la remozione dei residui del peccato, quali sono la pena
            temporale, il disordine delle passioni, ecc. Vengono quindi i vari
            benefici spirituali e temporali che l’anima purificata dal divin
            Sacrificio può convenientemente impetrare da Dio. Diciamo dell’anima
            purificata dal divin Sacrificio; perché i doni sono per gli amici, e
            sintanto che l’anima trovasi costituita innanzi al tribunale di Dio in
            qualità di rea e di debitrice, non può pretendere quei favori speciali
            che non si compartono che ai cari: «<em>Qui non placet, non
            placat</em>».</p>
            <p>L’antifona per la Comunione del popolo, deriva dal Libro della
            Sapienza (XVI, 20) là dove descrive le qualità della manna, che era un
            simbolo dell’Eucaristia. «Tu ci hai largito dal cielo, o Signore, un
            pane che racchiude qualsiasi dolcezza e qualsiasi più squisito gusto».
            La divina Eucaristia è appunto questo pane dal pluriforme sapore, non
            solo perché essa non contiene già una sola e determinata grazia, ma cela
            sotto i suoi candidi veli l’Autore stesso d’ogni grazia; ma di più,
            perché producendo essa i suoi effetti giusta le disposizioni spirituali
            di chi la riceve, si adatta meravigliosamente alle esigenze e ai suoi
            gusti, di guisa che è il cibo divino di tutti i figli di Dio, – <em>Vere
            Panis filiorum</em> – appropriato a tutte le età, a tutti gli stati e a
            tutte le condizioni della vita.</p>
            <p>Nella colletta di ringraziamento, comune al lunedì della settimana
            <em>in Mediana</em>, (IV di quaresima) supplichiamo il Signore che la
            sacra Comunione consolidi sempre meglio in noi l’efficacia della
            redenzione. In qual maniera? Moltiplicando in noi le opere buone. Giusta
            la terminologia scolastica, i teologi distinguono il decreto di
            predestinazione fissato una volta per sempre, e l’esecuzione di questo
            decreto, la quale ha luogo nel tempo e procede innanzi gradualmente in
            grazia delle virtù. Tale, a un dipresso, è il concetto che esprime oggi
            la colletta, quando dimanda che la santa Comunione equivalga ad un
            aumento di eterna redenzione. Qui non trattasi già di gradi nell’opera
            salvifica del Cristo; ma vuolsi significare che i frutti della divina
            Eucaristia, cioè gli atti di virtù e di vita santa che ne conseguitano,
            rappresentano un riavvicinamento ed un reale progresso nella
            realizzazione del piano magnifico di nostra salvezza eterna.</p>
            <p>Per quale terribile secreto i Samaritani, cioè le anime meno
            privilegiate da Dio, si mostrano talvolta più grate a’ suoi benefizi?
            Ciò avviene a cagione delle loro disposizioni favorevoli alle operazioni
            della grazia; disposizioni d’umiltà e d’intenso desiderio delle cose di
            Dio. Mentre al contrario, tante anime privilegiate, che nuotano, a dir
            così, nell’abbondanza d’ogni bene, si mostrano talvolta, come gli Ebrei,
            nauseati della manna celeste, l’accolgono con svogliatezza e se ne
            cibano per abitudine, senza nessun appetito.</p>
            <section id="footnotes" class="footnotes footnotes-end-of-document"
            role="doc-endnotes">
            <ol>
            <li id="fn1"><p><em>Ioh.</em>, VIII, 29.<a href="#fnref1"
            class="footnote-back" role="doc-backlink">↩︎</a></p></li>
            </ol>
            </section>
            <hr />
        </section>
    </main>

    <footer>
        <p>Alfredo Ildefonso Schuster, <em>Liber Sacramentorum</em>, vol. V,
        Torino – Roma, Casa Editrice Marietti, 1930, pp. 149-153.</p>
    </footer>
</body>
</html>
