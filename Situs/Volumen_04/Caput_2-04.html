<!DOCTYPE html>

<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ottava di Pasqua</title>
    <link rel="stylesheet" href="../Stilus/Stilus.css"> <!-- Collegamento a un file CSS -->
    <script src="../Stilus/Scaenarium.js" defer></script> <!-- Collegamento a un file JS -->
</head>

<body>
    <header>
        <h1>
            <span><a href="../Domus.html" class="no-blue">LIBER SACRAMENTORUM</a></span>
            —
            <span><a href="../Volumen_04.html" class="no-blue">Volume IV</a></span>
        </h1>
        <h2>LA SACRA LITURGIA DURANTE IL CICLO PASQUALE</h2>
    </header>

    <main>
        <section>
            <h3 id="martedì-di-pasqua">MARTEDÌ DI PASQUA</h3>
            <p><strong>Stazione a San Paolo.</strong></p>
            <p>Dopo san Pietro, urge quasi il bisogno di presentare i neofiti al
            Dottore delle Genti, presso il sepolcro del quale essi avevano già
            appresi i primi rudimenti della legge evangelica. Perciò nella odierna
            lezione degli Atti degli Apostoli, come ieri a Pietro, così oggi spetta
            a Paolo l’onore di annunziare ai fedeli la resurrezione del
            Salvatore.</p>
            <hr />
            <p>L’antifona d’introito è tratta dall’<em>Ecclesiastico</em> (XV, 3-4),
            cui segue il solito salmo 104. «Il Signore li dissetò alle acque della
            sapienza; lodate Iahvè; questa si stabilirà tra loro, senza venir meno;
            lodate Iahvè; e li esalterà per tutta l’eternità; lodate ecc.». –
            «Confessate, ecc.».</p>
            <p>La colletta si riferisce alla nuova generazione che ha rallegrato la
            Chiesa, accrescendo le file dei credenti.</p>
            <p><em>Preghiera.</em> – «O Dio, che moltiplichi ognora la tua Chiesa
            con novella prole; concedi ai tuoi servi, che realizzino nella loro vita
            il significato di quel Sacramento che essi conseguirono per mezzo della
            fede. Per il Signore, ecc.».</p>
            <p><em>Sacramentum vivendo teneant</em>, realizzare cioè tutto il
            contenuto del Battesimo, che ci comunica la vita stessa di Gesù Cristo!
            quale vasto e sublime programma di vita, annunziato oggi con una solenne
            semplicità di linguaggio, che ricorda appunto quello semplicissimo ed
            onnipotente di Dio! Nessuna mente umana saprebbe certo ispirarsi
            tant’alto, e molto meno potrebbe proporre con tanta autorità agli altri
            un ideale cosi elevato. Questo divino linguaggio, che non solo annunzia,
            ma per mezzo della grazia compie quanto annunzia, è proprio solo di Gesù
            Cristo. Se la Chiesa lo ripete, è in suo nome e colla sua autorità; e
            l’apologista cattolico, dalle stesse formule della sacra liturgia
            potrebbe derivare in favore della Chiesa le prove della divinità della
            sua missione.</p>
            <p>La lezione col magnifico discorso tenuto da S. Paolo nella sinagoga
            d’Antiochia di Pisidia, è tratto dagli Atti Apostolici (XIII, 16 e
            26-33). Gli empi, anche quando si ribellano alla legge di Dio, non fanno
            che dare realtà ad un piano magnifico, che Dio ha preveduto ed ha
            disposto da tutta l’eternità per la salvezza delle anime. La malizia dei
            peccatori è interamente imputabile a loro; ma Dio la permette, anzi ne
            coordina le opere per derivarne un più gran bene. È così che dalla
            malizia dei crocifissori di Gesù, la sapienza di Dio ha ricavato la
            redenzione del mondo e l’adempimento delle profezie, tra cui la più
            importante, quella che riprometteva la resurrezione del Salvatore.</p>
            <p>Il responsorio graduale durante quest’ottava, di regola è tolto dal
            salmo 117, cui oggi si aggiunge un verso dal salmo 106, che ripromette
            l’universalità della Chiesa, che raccoglie i suoi figli dai vari paesi
            del mondo. Oggi si pone in evidenza questo carattere d’universalità del
            Nuovo Testamento, giacché stiamo appunto in casa del <em>Doctor
            Gentium</em>, di colui che fu il più forte propugnatore di tale
            tesi.</p>
            <p>«Questo è il giorno ecc.».</p>
            <p>Il verso alleluiatico è d’ispirazione estrascritturale:<br />
            <em>Salmo</em> 106: «Lo dicano ora quanti sono stati redenti da Iahvè,
            quanti ha riscattato dalle mani del nemico, e li ha raccolti dai vari
            paesi».<br />
            «Lodate ecc. Il Signore, colui che per noi fu appeso alla Croce, risorse
            dalla tomba».</p>
            <p>La lettura evangelica (Luc. XXIV, 36-47) descrive la prima
            apparizione di Gesù agli Apostoli. Siccome la resurrezione di Gesù
            Cristo è il dogma centrale della missione Messianica, così la divina
            Sapienza, a precludere ogni via all’incredulità della sinagoga, ha
            voluto che il miracolo risultasse in una maniera inoppugnabile.
            Testimoni non sono soltanto poche donne, che in uno stato d’esaltazione
            danno un valore oggettivo e reale a un pio sogno derivato dal loro
            affetto per Gesù, ma oltre cinquecento persone, tra le quali molte, come
            gli Apostoli, poco disposte a credere. Parlano con Gesù, vedono sulle
            sue membra le cicatrici dei chiodi, e ancora non si arrendono.
            Finalmente l’evidenza del fatto s’impone a tutte le loro prevenzioni e
            riluttanze, ed essi il giorno della Pentecoste si presenteranno al mondo
            colla missione speciale di rendere testimonianza della resurrezione di
            Gesù Cristo. Ecco ancora una volta come la sapienza di Dio coordina gli
            stessi difetti delle creature allo svolgimento dei suoi piani per la
            salvezza del mondo.</p>
            <p>L’antifona seguente <em>ad offerendum</em>, allude al fonte
            battesimale scaturito e santificato dalla potenza dell’Altissimo, il
            quale fa servire alla santificazione degli uomini anche la materia
            insensibile, appunto perché il gusto della materia bruta aveva la prima
            volta allontanata l’umanità dal comando di Dio.</p>
            <p><em>Salmo</em> 17: «Il Signore tonò dal cielo e l’Altissimo emise la
            sua voce; allora apparvero gli abissi del mare».</p>
            <p>La preghiera secreta sull’oblazione non ha un carattere particolare.
            Si parla di preci e di oblazioni di ostie, perché in antico ciascuno dei
            fedeli portava all’altare la propria offerta pel comun sacrificio.</p>
            <p>«Accogli, o Signore, insieme colle preghiere dei fedeli l’offerta
            delle ostie; onde in grazia di questi atti del nostro culto, possiamo
            raggiungere la gloria celeste. Per il Signore, ecc.».</p>
            <p>Alla Comunione tuona la parola possente dell’Apostolo
            (<em>Coloss.</em> III, vers. 1-2): «Se siete risorti insieme col Cristo,
            aspirate alle cose dell’alto, là dove il Cristo siede alla destra di
            Dio; abbiate gusto per le cose celesti. Lodate, ecc.».</p>
            <p>L’Eucaristia, come ci fa comunicare al sacrificio e alla morte, così
            ci mette a parte dello spirito di resurrezione di Gesù.</p>
            <p>Dopo la Comunione, segue la colletta seguente: «Fa, o Signore, che la
            partecipazione del sacramento pasquale abbia un effetto imperituro nelle
            anime nostre. Per il Signore, ecc.».</p>
            <p>In questa colletta la Chiesa vuole insegnarci che vi sono due specie
            di Comunioni, una sacramentale e l’altra spirituale. Per mezzo della
            prima, noi partecipiamo corporalmente del Corpo e del Sangue di Gesù;
            per mezzo dell’altra, noi viviamo dello spirito della divina Eucaristia.
            Questa seconda Comunione è il frutto e la conseguenza della prima.
            Perché la Comunione sacramentale non può riceversi che in determinati
            tempi e luoghi, Gesù nella santa Eucaristia unisce l’anima si
            intimamente a sé, che questa vive del di Lui spirito, e palpita col suo
            Cuore. Ecco nel senso più eccellente la Comunione spirituale di cui
            parla la Chiesa nell’odierna colletta, il cui effetto è imperituro,
            anche quando si sono consumate in petto le specie Eucaristiche.</p>
            <hr />
        </section>
    </main>

    <footer>
        <p>Alfredo Ildefonso Schuster, <em>Liber Sacramentorum</em>, vol. IV,
        Torino – Roma, Casa Editrice Marietti, 1930, pp. 82-85.</p>
    </footer>
</body>
</html>
