<!DOCTYPE html>

<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tempo di Pasqua</title>
    <link rel="stylesheet" href="../Stilus/Stilus.css"> <!-- Collegamento a un file CSS -->
    <script src="../Stilus/Scaenarium.js" defer></script> <!-- Collegamento a un file JS -->
</head>

<body>
    <header>
        <h1>
            <span><a href="../Domus.html" class="no-blue">LIBER SACRAMENTORUM</a></span>
            —
            <span><a href="../Volumen_04.html" class="no-blue">Volume IV</a></span>
        </h1>
        <h2>LA SACRA LITURGIA DURANTE IL CICLO PASQUALE</h2>
    </header>

    <main>
        <section>
            <h3 id="martedì-dopo-la-v-domenica-dopo-pasqua">MARTEDÌ DOPO LA V
            DOMENICA DOPO PASQUA</h3>
            <p><strong>Stazione a San Giovanni in Laterano.</strong></p>
            <p><strong>Rogazioni litaniche.</strong></p>
            <p>Questa stazione intermedia in Laterano anche per questo ci rivela la
            sua tarda introduzione nella liturgia romana. La basilica Lateranense
            non si denomina più dal Salvatore, ma s’intitola da san Giovanni
            Battista, cui perciò viene concesso il posto immediatamente dopo la
            Santa Vergine e prima dell’apostolo Pietro.</p>
            <p>Il Battista è il tipo della penitenza che ci dispone ad impetrare la
            grazia. La solennità stazionale di quest’oggi assai opportunamente ce ne
            rievoca il ricordo, giacché, senza il lavacro della penitenza, che
            purifica l’anima, il Paraclito non potrà mai santificarla colla sua
            presenza, essendo scritto: <em>Non permanebit Spiritus meus in homine in
            aeternum, quia caro est</em>.</p>
            <p>La penitenza, il rigore delle astinenze, l’ispido cilizio, la
            solitudine selvaggia del deserto, ecco quindi lo sfondo sul quale si
            disegna oggi gigantesca la figura del più grande fra i figli di Adamo;
            ecco i mezzi che egli adoperò a custodire intatta l’anima sua da ogni
            neo di colpa. Che lezione per noi, che trattiamo con tanta con
            discendenza una carne peccatrice e ribelle, noi che tanto meno
            innocuamente possiamo farlo quanto più distiamo dal Battista, il quale
            era stato santificato nel seno stesso di sua madre.</p>
            <p>La processione e la messa oggi e domani sono come il 25 aprile.</p>
            <hr />
        </section>
    </main>

    <footer>
            <p>Alfredo Ildefonso Schuster, *Liber Sacramentorum*, vol. IV, Torino –
            Roma, Casa Editrice Marietti, 1930, pp. 135-136.</p>
    </footer>
</body>
</html>
