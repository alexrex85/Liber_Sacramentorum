<!DOCTYPE html>

<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tempo di Pasqua</title>
    <link rel="stylesheet" href="../Stilus/Stilus.css"> <!-- Collegamento a un file CSS -->
    <script src="../Stilus/Scaenarium.js" defer></script> <!-- Collegamento a un file JS -->
</head>

<body>
    <header>
        <h1>
            <span><a href="../Domus.html" class="no-blue">LIBER SACRAMENTORUM</a></span>
            —
            <span><a href="../Volumen_04.html" class="no-blue">Volume IV</a></span>
        </h1>
        <h2>LA SACRA LITURGIA DURANTE IL CICLO PASQUALE</h2>
    </header>

    <main>
        <section>
            <h3 id="aprile."><span style="display: block;">25 Aprile.</span>
            <span style="display: block;">LITANIA MAGGIORE</span></h3>
            <p><strong>Colletta al titolo di Lucina. – Stazione a San
            Pietro.</strong></p>
            <p>Questa solenne processione che altra volta da San Lorenzo in Lucina
            si recava a San Pietro percorrendo la via Flaminia, il ponte Milvio e
            costeggiando il Tevere sino ai campi vaticani, sostituiva
            originariamente l’antica festa dell’Ambarvale o dei <em>Robigalia</em>
            pagani. Questa ricorreva al 25 di aprile, e la gioventù romana soleva
            andare oltre il ponte Milvio a sacrificare a Robigo, il dio che
            preservava le biade dalla ruggine. La Chiesa romana, adottando la
            consuetudine popolare, ne ha elevato il significato, insegnando che non
            è il favore di Robigo, ma la vita devota, l’umile preghiera e
            l’intercessione dei Santi, sovrattutto del <em>Pastor ovium</em> san
            Pietro, quelle che disarmano la giustizia di Dio irritata dai nostri
            peccati. Chiamasi Litania maggiore, perché, a differenza delle altre
            litanie stazionali, aveva un carattere assai più solenne; il percorso
            era molto lungo, e vi prendeva parte tutta la popolazione di Roma divisa
            in più squadre. Al tempo di san Gregorio il rito doveva essere già in
            uso, ed il Santo fin dal giorno precedente con una predica soleva
            disporvi gli animi dei fedeli. La processione e la messa stazionale a
            San Pietro, siccome ricorrevano sempre entro il tempo pasquale, cosi
            avevano un carattere spiccatamente festivo, a differenza delle altre
            litanie processionali che si facevano durante la quaresima, e nelle
            quali predominava il concetto della penitenza.</p>
            <p>In seguito, durante il periodo Carolingio, s’introdusse in Roma un
            altro triduo di litanie penitenziali, nei tre giorni precedenti
            l’Ascensione. Il rito sembra istituito la prima volta a Vienna in
            Francia per iniziativa del vescovo san Mamerto (circa il 470), ed
            importava anche un digiuno triduano, come in quaresima. Questo carattere
            penitenziale importato a Roma dai Franchi ed affermato anche oggi nel
            Messale Romano dai paramenti violacei e dalla soppressione dell’Inno
            Angelico, è però in contrasto con tutto lo spirito dell’antica liturgia
            pasquale a Roma, che s’ispira alla più schietta letizia. Trattasi d’una
            aggiunta posteriore, quando cioè le irruzioni barbariche avevano
            interrotta l’antica tradizione classica, che per ordine dei concili
            aveva interdetto ai fedeli qualsiasi digiuno durante il sacro ciclo del
            gaudio pasquale.</p>
            <p>Per ritornare ora alla processione dei <em>Robigalia</em> il 25
            aprile, è da notare che nel secolo XII le processioni in Roma erano due:
            una cominciava alla basilica Marciana di Pallacine, e vi prendevano
            parte tutte lo collegiate della città; l’altra prendeva le mosse dal
            Laterano, e v’interveniva la corte papale coi soli capitoli delle
            basiliche patriarcali. Dopo che il Papa aveva recitata la colletta, un
            suddiacono toglieva dall’altare la croce stazionale e la presentava a
            baciare a tutti, indi la processione s’incamminava verso Santa Maria
            Nova al Foro, dove faceva la prima sosta. Dopo che il Pontefice s’era
            riposato alquanto, il corteo si dirigeva a San Marco, ed aveva luogo
            un’altra fermata; di là la processione muoveva verso il mausoleo
            d’Adriano, dove si arrestava nuovamente, o finalmente si dirigeva alla
            volta del Vaticano. Un’ultima sosta aveva luogo nella basilichetta di
            Santa Maria dei Vergari, quasi ai piedi dell’atrio; di là il Papa saliva
            alla basilica vaticana, dove celebrava la messa stazionale ed accettava
            l’offerta o il presbiterio di 20 soldi pavesi <em>pro missa bene
            cantata</em>. Anche ai cardinali, ai diaconi, suddiaconi, accoliti e
            cantori il capitolo vaticano in quest’occasione faceva larga
            distribuzione di elemosine (Cfr. <em>Ord. Roman. XI</em>, <em>P.L.</em>
            LXXVIII, col. 1047-8).</p>
            <hr />
            <p><strong>Colletta al titolo di Lucina.</strong></p>
            <p>Precede una devota antifona d’introito tolta dal salmo 43 e che in
            Roma si recita regolarmente prima d’ogni colletta stazionale: «Sorgi, o
            Iahvè, e ci aiuta; deh! tu ci libera, non a riguardo dei nostri meriti,
            ché punto non osiamo di metterti innanzi, ma a cagione della tua
            ineffabile misericordia». Quindi, dopo la preghiera di benedizione
            recitata dal celebrante sull’adunanza, il corteo si disponeva in ordine
            di processione, percorrendo la medesima via che altra volta si usava nei
            <em>Robigalia</em> classici.</p>
            <p>Questa persistenza degli elementi tradizionali classici negli usi
            religiosi cristiani a Roma giova a farci comprendere sempre meglio il
            criterio prudente e discreto della Chiesa, la quale, piuttosto che
            sopprimere violentemente costumanze popolari profondamente radicate nel
            cuore delle genti, ha dato loro un significato spirituale, e cosi se l’è
            potute assimilare per conservarle. Chi scrive ha avuto l’occasione di
            constatarlo, giacché ha ritrovato in alcuni paesi della sua diocesi
            delle usanze affatto pagane, le quali da secoli hanno assunto presso
            quelle semplici popolazioni un significato affatto innocuo. Egli ha
            ritrovata la classica festa dei <em>Rosalia</em> a Civitella San Paolo,
            dove alla solennità di <em>calendimaggio</em> delle <em>vergini
            canofore</em> recano sul capo in processione dei cesti piramidali di
            fiori intrecciati a nastri serici. Il corteo si reca a celebrare, come
            nelle antiche stazioni romane, il Sacrificio solenne Eucaristico nella
            chiesa cimiteriale di San Lorenzo, il cui pavimento viene allora tutto
            cosparso di rose e di erbe aromatiche. Il significato è stato cambiato e
            santificato, giacché trattasi della solennità dei due apostoli Filippo e
            Giacomo; ma il rito è rimasto quello dei <em>Rosalia</em> dell’antica
            Roma.</p>
            <p>A Leprignano poi, i tardi discendenti degli antichi
            <em>Capenates</em> il 25 aprile fanno portare in processione a tutti i
            bambini e bambine del villaggio dei fantocci di pasta inzuccherata, che
            poi ricevono la benedizione sacerdotale. Tali fantocci derivano ancora
            da quelli che facevano i pagani per allontanare dalle messi il mal
            occhio di Robigo nella processione dell’<em>Ambarvale</em>.</p>
            <p><strong>La processione.</strong></p>
            <p>La <em>schola</em> dei cantori durante la prima parte del tragitto
            lungo la via Flaminia e costeggiando il cimitero del martire Valentino,
            eseguiva una quantità di antifone conservate nelle antiche raccolte, ma
            oggi disgraziatamente andate fuori d’uso, perché non comprese più nel
            Messale Romano.</p>
            <blockquote>
            <p><em>Deprecamur te, Domine, in omni misericordia tua, ut auferatur
            furor tuus, a civitate tua ista et de domo sancta tua, quoniam
            peccavimus. Alleluia.</em></p>
            </blockquote>
            <blockquote>
            <p>Scongiuriamo, o Signore, la tua somma clemenza ad allontanare il tuo
            sdegno da questa tua città e dal tuo santo tempio, giacché confessiamo
            d’aver peccato. Lode a Iahvè.</p>
            </blockquote>
            <p>Sappiamo dalla storia che sant’Agostino e i suoi quaranta monaci, la
            prima volta che approdarono sul suolo inglese, quasi a prenderne
            possesso a nome di Cristo, si disposero subito in ordine di processione,
            e proceduti dall’imagine crucifera del Salvatore, al canto di questa
            commovente antifona, andarono a presentarsi alla udienza del re.</p>
            <blockquote>
            <p><em>Salvator mundi, salva nos supplices tuos; defende populum tuo
            sanguine redemptum; libera nos, Christe, a periculis, donans nobis vitam
            aeternam.</em></p>
            </blockquote>
            <blockquote>
            <p>Salvatore del mondo, salva quelli che ti supplicano; difendi il
            popolo riscattato col tuo Sangue; o Cristo, ci libera dai pericoli e ci
            dona l’eterna vita.</p>
            </blockquote>
            <p>Quest’altro canto doveva ispirarsi forse alle grandi memorie
            agiografiche della via Flaminia, coi suoi prossimi cimiteri di
            Martiri.</p>
            <blockquote>
            <p><em>Placet Ierusalem, civitas sancta, ornamento Martyrum decorata,
            cuius plateae sonant laudes de die in diem.</em></p>
            </blockquote>
            <blockquote>
            <p>Quanto sei bella, o Gerusalemme, (Roma) decorata dei monili di tanti
            Martiri. Sulle tue piazze risuona incessantemente la lode del
            Signore.</p>
            </blockquote>
            <p>Il principio di quest’antifona fu graffito già da un antico
            pellegrino sulla parete del cubicolo papale nel cimitero Callistiano
            dell’Appia, là appunto dove vicino a Cecilia riposavano con Sisto II i
            papi del III secolo.</p>
            <blockquote>
            <p><em>Benedicat nos trina maiestas Domini; benedicat nos Spiritus
            Sanctus qui in specie columbae in Iordane fluvio super Christum
            requievit; ille nos benedicat, qui de caelis dignatus est descendere in
            terras et de suo sancto sanguine nos redemit; benedicat Dominus
            sacerdotium nostrum et introitum nostrum. Alleluia.</em></p>
            </blockquote>
            <blockquote>
            <p>Le tre divine maestà ci benedicano. Ci benedica lo Spirito Santo,
            colui che in forma di colomba si posò sul Cristo nelle acque del
            Giordano. Ci benedica Colui che si degnò di scendere dal cielo in terra,
            e di riscattarci col suo sacro sangue. Il Signore benedica il nostro
            sacerdotal ministero, e l’ingresso che ora facciamo al suo tempio. Lode
            a Iahvè.</p>
            </blockquote>
            <p><strong>La litania.</strong></p>
            <p>La preghiera litanica conserva ancora il tipo dell’antichissima prece
            che poneva termine alle vigilie notturne, e serviva quasi di passaggio
            tra l’ufficio vigiliare e l’offerta del sacrificio Eucaristico. La parte
            più antica della litania è quella che segue le invocazioni dei Santi, e
            può datare, almeno nei suoi elementi primordiali, sin dal III secolo.
            L’intercessione dei Santi venne aggiunta nell’alto medio evo, e
            s’ispira, come il canone della messa, alle memorie locali dei grandi
            Martiri romani. Le altre Chiese, i celebri monasteri dell’antichità,
            avevano ciascuno la propria litania: ma la forma romana fini per
            prevalere e imporsi definitivamente a quasi tutte le Chiese
            occidentali.</p>
            <blockquote>
            <p><em>Kyrie, eleison.<br />
            Christe, eleison.<br />
            Kyrie, eleison.<br />
            Christe, audi nos.<br />
            Christe, exaudi nos.<br />
            Pater de caelis. Deus, miserere nobis.<br />
            Fili, Redemptor mundi, Deus, miserere nobis.<br />
            Spiritus Sancte, Deus, miserere nobis.<br />
            Sancta Trinitas, unus Deus, miserere nobis.<br />
            Sancta Maria, ora pro nobis.</em></p>
            </blockquote>
            <blockquote>
            <p>Signore, abbi pietà di noi.<br />
            Cristo, abbi pietà di noi.<br />
            Signore, abbi pietà di noi.<br />
            Cristo, ascoltaci.<br />
            Cristo, ci esaudisci.<br />
            Padre celeste, Dio, abbi pietà di noi.<br />
            Figlio, Redentore del mondo, Dio, abbi pietà di noi.<br />
            Spirito Santo, Dio, abbi pietà di noi.<br />
            Santa Trinità, unico Dio, abbi pietà di noi.<br />
            Santa Maria, prega per noi.</p>
            </blockquote>
            <p>Quando il corteo si avvicinava alla basilica vaticana, s’intonava la
            litania che serviva di preludio alla messa.</p>
            <p>In memoria delle antiche litanie settenarie già in uso liturgia
            romana sin dai tempi di san Gregorio, ciascuna invocazione anche oggi si
            ripete due volte, dai cantori e dal coro dei fedeli.</p>
            <blockquote>
            <p><em>Sancta Dei Genitrix, ora<br />
            Sancta Virgo virginum, ora<br />
            Sancte Michael, ora<br />
            Sancte Gabriel, ora<br />
            Sancte Raphael, ora</em></p>
            </blockquote>
            <blockquote>
            <p>Santa Madre di Dio, prega<br />
            Santa Vergine sopra tutte le vergini, prega<br />
            S. Michele, prega<br />
            S. Gabriele, prega<br />
            S. Raffaele, prega</p>
            </blockquote>
            <p>Sant’Ambrogio e gli antichi Padri conoscono altri nomi di Angeli,
            Uriel ecc., tratti dalle tradizioni giudaiche. Roma ufficialmente ignora
            gli Apocrifi.</p>
            <blockquote>
            <p><em>Omnes sancti Angeli et Archangeli, orate pro nobis.<br />
            Omnes sancti beatorum Spirituum ordines, orate<br />
            Sancte Ioannes Baptista, ora<br />
            Sancte Ioseph, ora<br />
            Omnes sancti Patriarchae et Prophetae, orate</em></p>
            </blockquote>
            <blockquote>
            <p>Voi tutti, santi Angeli ed Arcangeli, pregate per noi.<br />
            Voi tutti, ordini santi dei beati Spiriti, pregate<br />
            San Giovanni Battista, prega<br />
            S. Giuseppe, prega<br />
            Voi tutti, santi Patriarchi e Profeti, pregate</p>
            </blockquote>
            <p>Seguono i dittici degli Apostoli nel medesimo ordine che nel Canone
            Romano.</p>
            <blockquote>
            <p><em>Sancte Petre, ora<br />
            Sancte Paule, ora<br />
            Sancte Andrea, ora<br />
            Sancte Iacobe, ora<br />
            Sancte Ioannes, ora<br />
            Sancte Thoma, ora<br />
            Sancte Iacobe, ora<br />
            Sancte Philippe, ora<br />
            Sancte Bartholomaee, ora<br />
            Sancte Matthaee, ora<br />
            Sancte Simon, ora<br />
            Sancte Thaddaee, ora<br />
            Sancte Mathia, ora</em></p>
            </blockquote>
            <blockquote>
            <p>S. Pietro, prega<br />
            S. Paolo, prega<br />
            S. Andrea, prega<br />
            S. Giacomo, prega<br />
            S. Giovanni, prega<br />
            S. Tommaso, prega<br />
            S. Giacomo, prega<br />
            S. Filippo, prega<br />
            S. Bartolomeo, prega<br />
            S. Matteo, prega<br />
            S. Simone, prega<br />
            S. Taddeo, prega<br />
            S. Mattia, prega</p>
            </blockquote>
            <p>Barnaba è anteposto, siccome Apostolo e compagno di Paolo, ai due
            Evangelisti Luca e Marco, discepoli rispettivamente di Paolo e di
            Pietro. Barnaba ha questa preferenza anche nei dittici, dove egli è
            nominato subito dopo Stefano e Mattia, laddove Luca e Marco non vi hanno
            luogo.</p>
            <blockquote>
            <p><em>Sancte Barnaba, ora<br />
            Sancte Luca, ora<br />
            Sancte Marce, ora<br />
            Onmes sancti Apostoli et Evangelistae, orate<br />
            Omnes sancti Discipuli Domini, orate<br />
            Omnes sancti Innocentes, orate<br />
            Sancte Stephane, ora<br />
            Sancte Laurenti, ora<br />
            Sancte Vincenti, ora</em></p>
            </blockquote>
            <blockquote>
            <p>S. Barnaba, prega<br />
            S. Luca, prega<br />
            S. Marco, prega<br />
            Voi tutti, santi Apostoli od Evangelisti, pregate<br />
            Voi tutti, santi Discepoli del Signore, pregate<br />
            Voi tutti, santi Innocenti, pregate<br />
            S. Stefano, prega<br />
            S. Lorenzo, prega<br />
            S. Vincenzo, prega</p>
            </blockquote>
            <p>Fabiano deve la sua rinomanza alla circostanza che la sua festa
            ricorre insieme con san Sebastiano, assai venerato in Roma. Quindi la
            celebrità del socio si rifletté anche sul nome del Pontefice.</p>
            <blockquote>
            <p><em>Sancti Fabiane et Sebastiane, orate<br />
            Sancti Ioannes et Paule, orate<br />
            Sancti Cosma et Damiane, orate</em></p>
            </blockquote>
            <blockquote>
            <p>Santi Fabiano e Sebastiano, pregate<br />
            Santi Giovanni e Paolo, pregate<br />
            Santi Cosma e Damiano, pregate</p>
            </blockquote>
            <p>La fama di questi due martiri Milanesi si deve alla celebrità della
            scoperta che sant’Ambrogio fece dei loro corpi.</p>
            <blockquote>
            <p><em>Sancti Gervasi et Protasi, orate<br />
            Omnes sancti Martyres, orate</em></p>
            </blockquote>
            <blockquote>
            <p>Santi Gervasio e Protasio, pregate<br />
            Voi tutti, santi Martiri, pregate</p>
            </blockquote>
            <p>San Silvestro insieme con san Martino sono i primi personaggi che,
            pur non essendo Martiri, ma semplicemente <em>confessores</em> nel
            primitivo significato della parola, hanno ricevuto culto pubblico e
            liturgico. Il culto ai <em>Confessores</em>, a quelli cioè che per la
            confessione della Fede avevano patito esilio, carcere o altro, senza
            però essere morti fra i tormenti, è un’estensione del culto dei
            Martiri.</p>
            <blockquote>
            <p><em>Sancte Silvester, ora<br />
            Sancte Gregori, ora<br />
            Sancte Ambrosi, ora<br />
            Sancte Augustine, ora<br />
            Sancte Hieronyne, ora<br />
            Sancte Martine, ora</em></p>
            </blockquote>
            <blockquote>
            <p>S. Silvestro, prega<br />
            S. Gregorio, prega<br />
            Sant’Ambrogio, prega<br />
            Sant’Agostino, prega<br />
            S. Girolamo, prega<br />
            S. Martino, prega</p>
            </blockquote>
            <p>San Nicola è entrato nelle litanie nel medio evo, a cagione della
            popolarità del suo culto. Egli è l’unico rappresentante dell’Episcopato
            Orientale nelle litanie Romane.</p>
            <blockquote>
            <p><em>Sancte Nicolaë, ora<br />
            Omnes sancti Pontiflces et Confeasores, orate<br />
            Omnes sancti Doctores, orate<br />
            Sancte Antoni, ora<br />
            Sancte Benedicte, ora<br />
            Sancte Bernarde, ora<br />
            Sancte Dominice, ora<br />
            Sancte Francisce, ora<br />
            Omnes sancti Sacerdotes et Levitae, orate<br />
            Omnes sancti Monachi et Eremitae, orate<br />
            Sancta Maria Magdalena, ora</em></p>
            </blockquote>
            <blockquote>
            <p>S. Niccolò, prega<br />
            Voi tutti, santi Pontefici e Confessori, pregate<br />
            Voi tutti, santi Dottori, pregate<br />
            S. Antonio, prega<br />
            S. Benedetto, prega<br />
            S. Bernardo, prega<br />
            S. Domenico, prega<br />
            S. Francesco, prega<br />
            Voi tutti, santi Sacerdoti e Diaconi, pregate<br />
            Voi tutti, santi Monaci ed Anacoreti, pregate<br />
            S. Maria di Magdala, prega</p>
            </blockquote>
            <p>L’ordine è un po’ turbato. Come appunto nelle litanie della veglia
            pasquale, venivano dapprima le martiri romane Agnese e Cecilia, quindi
            le siciliane Agata e Lucia, e poi la matrona Anastasia.</p>
            <blockquote>
            <p><em>Sancta Agatha, ora<br />
            Sancta Lucia, ora<br />
            Sancta Agnes, ora<br />
            Sancta Caecilia, ora<br />
            Sancta Catharina, ora<br />
            Sancta Anastasia, ora<br />
            Omnes sanctae Virgines et Viduae, orate<br />
            Omnes Sancti et Sanctae Dei, intercedite pro nobis.<br />
            Propitius esto, parce nobis, Domine.<br />
            Propitius esto, exaudi nos, Domine.<br />
            Ab omni malo, libera nos, Domine.<br />
            Ab omni peccato, libera<br />
            Ab ira tua, libera<br />
            A subitanea et improvisa morte, libera<br />
            Ab insidiis diaboli, libera<br />
            Ab ira et odio et omni mala voluntate, libera<br />
            A spiritu fornicationis, libera<br />
            A fulgure et tempestate, libera<br />
            A flagello terraemotus, libera<br />
            A peste, fame et bello, libera</em></p>
            </blockquote>
            <blockquote>
            <p>S. Agata, prega<br />
            S. Lucia, prega<br />
            S. Agnese, prega<br />
            S. Cecilia, prega<br />
            S. Caterina, prega<br />
            S. Anastasia, prega<br />
            Voi tutte, sante Vergini e Vedove, pregate<br />
            Voi tutti, Santi e Sante di Dio, intercedete per noi.<br />
            Sii a noi propizio; perdonaci, o Signore.<br />
            Sii a noi propizio; esaudiscici, o Signore.<br />
            Da ogni malo, liberaci, Signore.<br />
            Da ogni peccato, liberaci<br />
            Dall’ira tua, liberaci<br />
            Da repentina ed improvvisa morte, liberaci<br />
            Dalle insidio del demonio, liberaci<br />
            Dall’ira, dall’odio e da ogni perversa volontà, liberaci<br />
            Dallo spirito d’impurità, liberaci<br />
            Dalla folgore e dalla tempesta, liberaci<br />
            Dal flagello del terremoto, liberaci<br />
            Dalla peste, fame e guerra, liberaci</p>
            </blockquote>
            <p>La morte perpetua è la sentenza d’eterna riprovazione in pena
            dell’ostinazione finale del peccatore.</p>
            <blockquote>
            <p><em>A morte perpetua, libera</em></p>
            </blockquote>
            <blockquote>
            <p>Dalla morte eterna, liberaci</p>
            </blockquote>
            <p>L’enumerazione che segue dei vari misteri della Redenzione è assai
            importante dal punto di vista liturgico, giacché sembra ispirarsi al
            primitivo testo dell’anafora eucaristica e dell’anamnesi dopo la
            Consacratone, in cui appunto si fa memoria di essi. Nell’anamnesi romana
            non si ricorda punto la Natività, ma è possibile che il testo
            originario, del pari che la litania, la contenesse.</p>
            <blockquote>
            <p><em>Per mysterium sanctae incarnationis tuae, libera<br />
            Per adventum tuum, libera<br />
            Per nativitatem tuam, libera<br />
            Per baptismum et sanctum ieiunium tuum, libera<br />
            Per crucem et passionem tuam, libera<br />
            Per mortem et sepulturam tuam, libera<br />
            Per sanctam resurrectionem tuam, libera<br />
            Per admirabilem ascensionem tuam, libera<br />
            Per adventum Spiritus Sancti Paracliti, libera<br />
            In die iudicii, libera<br />
            Peccatores, te rogamus, audi nos.<br />
            Ut nobis parcas, te rogamus, audi nos.<br />
            Ut nobis indulgeas, te rogamus, audi nos.<br />
            Ut ad veram poenitentiam nos perducere digneris, te rogamus, audi
            nos.<br />
            Ut Ecclesiam tuam sanctam regere et conservare digneris, te rogamus,
            audi nos.</em></p>
            </blockquote>
            <blockquote>
            <p>Per il mistero della tua santa incarnazione, liberaci<br />
            Per la tua venuta, liberaci<br />
            Per la tua nascita, liberaci<br />
            Per il tuo battesimo e pel santo digiuno tuo, liberaci<br />
            Per la croce e la passione tua, liberaci<br />
            Per la tua morte e sepoltura, liberaci<br />
            Per la santa tua resurrezione, liberaci<br />
            Per l’ammirabile ascensione tua, liberaci<br />
            Per la venuta dello Spirito Santo consolatore, liberaci<br />
            Nel giorno del giudizio, liberaci<br />
            Noi peccatori, ti preghiamo, ascoltaci.<br />
            Che ci perdoni, ti preghiamo.<br />
            Che ci sii indulgente, ti preghiamo.<br />
            Che ti degni condurci a vera penitenza, ti preghiamo.<br />
            Che ti degni governare e conservare la tua santa Chiesa, ti
            preghiamo.</p>
            </blockquote>
            <p>Qui il significato di Ordini ecclesiastici è ancora l’antico e
            comprende, non le corporazioni regolari (gli antichi non ne conoscevano
            che una, il monachismo Benedettino), ma i vari gradi dei ministri
            dell’altare. Non si fa memoria speciale del vescovo diocesano, perché il
            tipo di questa litania è perfettamente il romano, e a Roma il vescovo è
            il Papa, cioè l’Apostolico Signore, come veniva chiamato nell’alto medio
            evo.</p>
            <blockquote>
            <p><em>Ut Domnum Apostolicum et omnes ecclesiasticos Ordines in sancta
            religione conservare digneris, te rogamus, audi nos.</em></p>
            </blockquote>
            <blockquote>
            <p>Che ti degni conservare nella loro santa vocazione l’Apostolico
            Signore e tutti i membri della gerarchia ecclesiastica, ti
            preghiamo.</p>
            </blockquote>
            <p>S’invoca l’umiliazione degli avversari della religione, non per odio
            o vendetta, ma affinché rientrino in se stessi e si convertano a Dio. I
            facili successi inorgogliscono lo spirito, e non sono davvero la
            condizione più propizia per riportare un’anima al Signore; mentre al
            contrario, i disastri, le avversità, i dolori, sgonfiano l’anima e le
            fanno riconoscere più facilmente la propria insufficienza.</p>
            <blockquote>
            <p><em>Ut inimicos sanctae Ecclesiae humiliare digneris, te rogamus,
            audi nos.<br />
            Ut regibus et principibus christianis pacem et veram concordiam donare
            digneris, te rogamus, audi nos.<br />
            Ut cuncto populo christiano pacem et unitatem largiri digneris, te
            rogamus, audi nos.</em></p>
            </blockquote>
            <blockquote>
            <p>Che ti degni di umiliare i nemici di santa Chiesa, ti preghiamo,
            ascoltaci.<br />
            Che ti degni donare la pace e la vera concordia ai re ed ai principi
            cristiani, ti preghiamo.<br />
            Che ti degni donare la pace e l’unione a lutto il popolo cristiano, ti
            preghiamo.</p>
            </blockquote>
            <p>Il servizio santo, nell’antichissimo linguaggio liturgico, è quello
            sacerdotale, la liturgia dei greci. Questa fraseologia ricorda l’altra
            contenuta nella primitiva anafora eucaristica, in cui immediatamente
            dopo la consacrazione dei divini Misteri il coro dei presbiteri
            concelebranti rendeva a Dio umili grazie per aver loro concesso il dono
            di circondare il sacro altare e di attendere al suo santo servizio. Il
            <em>nosmetipsos</em> quindi delle litanie, in quanto si distingue dal
            <em>cuncto populo christiano</em> ed è in forma plurale, può ben
            rappresentare come un’eco estrema di questa veneranda tradizionale
            preghiera.</p>
            <blockquote>
            <p><em>Ut omnes errantes ad unitatem Ecclesiae revocare, et infideles
            universos ad Evangelii lumen perducere digneris, te rogamus, audi
            nos.<br />
            Ut nosmetipsos in tuo sancto servitio confortare et conservare digneris,
            te rogamus, audi nos.<br />
            Ut mentes nostras, ad caelestia desideria erigas, te rogamus, audi
            nos.<br />
            Ut omnibus benefactoribus nostris sempiterna bona retribuas, te rogamus,
            audi nos.<br />
            Ut animas nostras, fratrum, propinquorum et benefactorum nostrorum ab
            aetema damnatione eripias, te rogamus, audi nos.<br />
            Ut fructus terrae dare et conservare digneris, te rogamus, audi
            nos.<br />
            Ut omnibus fldelibus defunctis requiem aeternam donare digneris, te
            rogamus, audi nos.<br />
            Ut nos exaudire digneris, te rogamus, audi nos.<br />
            Fili Dei, te rogamus, audi nos.<br />
            Agnus Dei, qui tollis peccata mundi, parce nobis, Domine.<br />
            Agnus Dei, qui tollis peccata mundi, exaudi nos, Domine.<br />
            Agnus Dei, qui tollis peccata mundi, miserere nobis.<br />
            Christe, audi nos.<br />
            Christe, exaudi nos.<br />
            Kyrie, eleison.<br />
            Christe, eleison.<br />
            Kyrie, eleison.<br />
            Pater noster</em>, secreto usque ad:<br />
            ℣. <em>Et ne nos inducas in tentationem.</em><br />
            ℟. <em>Sed libera nos a malo.</em></p>
            </blockquote>
            <blockquote>
            <p>Che ti degni di richiamare tutti gli erranti all’unità della Chiesa,
            e di condurre tutti gli infedeli alla luce del Vangelo, ti
            preghiamo.<br />
            Che ti degni confortarci e conservarci nel tuo santo servizio, ti
            preghiamo.<br />
            Che innalzi le nostre menti ai celesti desideri, ti preghiamo.<br />
            Che ricompensi i nostri benefattori con i beni eterni, ti
            preghiamo.<br />
            Che preservi dall’eterna dannazione le anime nostro e quelle dei
            fratelli, dei parenti e dei benefattori nostri, ti preghiamo.<br />
            Che tu ci dia e conservi i frutti della terra, ti preghiamo,
            ascoltaci.<br />
            Che doni l’eterno riposo a tutti i fedeli defunti, ti preghiamo.<br />
            Che ti degni di esaudirci, ti preghiamo.<br />
            O Figliuolo di Dio, preghiamo.<br />
            Agnello di Dio, che cancelli i peccati del mondo, ci esaudisci, o
            Signore.<br />
            Agnello di Dio, che cancelli i peccati del mondo, ci esaudisci, o
            Signore.<br />
            Agnello di Dio, che cancelli i peccati del mondo, abbi pietà di
            noi.<br />
            Cristo, ascoltaci.<br />
            Cristo, ci esaudisci.<br />
            Signore, pietà!<br />
            Cristo, pietà!<br />
            Signore, pietà!<br />
            Padre nostro<em>, in segreto fino al:</em><br />
            ℣. E non c’indurre in tentazione.<br />
            ℟. Ma liberaci dal male.</p>
            </blockquote>
            <p>Segue il salmo 69, aggiunto alla litania nel medio evo, e che
            riflette bene le condizioni di trepida ansia nelle quali san Mamerto a
            Vienna inaugurò la prima volta la litania penitenziale delle
            Rogazioni.</p>
            <blockquote>
            <p><em>Psalmus 69.<br />
            Deus, in adiutorium meum intende: * Domine, ad adiuvandum me
            festina.<br />
            Confundantur et revereantur, * qui quaerunt animam meam.<br />
            Avertantur retrorsum, et erubescant, * qui volunt mihi mala.<br />
            Avertantur statim erubescentes, * qui dicunt mihi: Euge, euge.<br />
            Exsultent et laetentur in te omnes qui quaerunt te, * et dicant semper:
            Magnificetur Dominus: qui diligunt salutare tuum.<br />
            Ego vero egenus, et pauper sum: * Deus, adiuva me.<br />
            Adiutor meus, et liberator meus es tu: * Domine, ne moreris.<br />
            Gloria etc.</em></p>
            </blockquote>
            <blockquote>
            <p>Salmo 70 (<em>volg.</em> 69).<br />
            Deh! mio Dio, ti degna liberarmi, * ti affretta a venire in mio
            aiuto.<br />
            Coloro che attentano alla vita mia, restino confusi, * arrossiscano
            subito.<br />
            Coloro che si compiacciono della mia disgrazia, * siano rivolti
            indietro, svergognati:<br />
            Vengano meno per il gran disonore, * quei che vanno esclamando: Ah!
            Ah!<br />
            Si rallegrino e gioiscano quei che ti cercano, * e dicano sempre: Sia
            magnificato Iddio! quelli che amano il tuo Nome.<br />
            Io pure son povero e miserabile, * o Dio, corri presto in mio
            aiuto.<br />
            Tu sei il mio aiuto e il mio Salvatore, * non tardare di più, o
            Signore.<br />
            Sia gloria, ecc.</p>
            </blockquote>
            <p>I versetti seguenti, di origine varia e diversa, conservano però
            assai spiccato il tipo dell’antica preghiera o litania diaconale, quale
            ancora si osserva nelle liturgie greche, e quale si usò anche a Roma fin
            quasi al secolo VII.</p>
            <blockquote>
            <p>℣. <em>Salvos fac servos tuos.</em><br />
            ℟. <em>Deus meus, sperantes in te.</em><br />
            ℣. <em>Esto nobis, Domine, turris fortitudinis.</em><br />
            ℟. <em>A facie inimici.</em><br />
            ℣. <em>Nihil proficiat inimicus in nobis.</em><br />
            ℟. <em>Et filius iniquitatis non apponat nocere nobis.</em><br />
            ℣. <em>Domine, non secundum peccata nostra facias nobis.</em><br />
            ℟. <em>Neque secundum iniquitates nostras retribuas nobis.</em><br />
            ℣. <em>Oremus pro pontifice nostro N.</em><br />
            ℟. <em>Dominus conservet eum et vivificet eum, et beatum faciat eum in
            terra, et non tradat eum in animam inimicorum eius.</em><br />
            ℣. <em>Oremus pro benefactoribus nostris.</em><br />
            ℟. <em>Retribuere dignare, Domine, omnibus nobis bona facientibus
            propter nomen tuum, vitam aeternam. Amen.</em><br />
            ℣. <em>Oremus pro fidelibus defunctis.</em><br />
            ℟. <em>Requiem aeternam dona eis, Domine, et lux perpetua luceat
            eis.</em><br />
            ℣. <em>Requiescant in pace.</em><br />
            ℟. <em>Amen.</em><br />
            ℣. <em>Pro fratribus nostris absentibus.</em></p>
            </blockquote>
            <blockquote>
            <p>℣. Salva i tuoi servi.<br />
            ℟. Che sperano in te, o mio Dio.<br />
            ℣. Sii per noi, o Signore, come una torre incrollabile.<br />
            ℟. Innanzi al nemico.<br />
            ℣. Che l’avversario non riporti vantaggio alcuno su di noi.<br />
            ℟. E che il figlio d’Iniquità non si accinga a nuocerci.<br />
            ℣. Signore, non ci trattare secondo meritano i nostri peccati.<br />
            ℟. Né ci dà il contraccambio delle nostre iniquità.<br />
            ℣. Preghiamo pel nostro Pontefice N.<br />
            ℟. Che il Signore lo conservi e gli dia vita, che lo ronda felice qui in
            terra, e non lo dia in balia dell’ira dei suoi nemici.<br />
            ℣. Preghiamo per i nostri benefattori.<br />
            ℟. Degnati, o Signore, di ricompensare colla vita eterna quanti ci fanno
            del bene per tuo amore. Così sia.<br />
            ℣. Preghiamo pei fedeli passati di questa vita.<br />
            ℟. O Signore, dona loro l’eterno riposo, e risplenda per essi l’eterna
            luce.<br />
            ℣. Riposino in pace.<br />
            ℟. Così sia.<br />
            ℣. Pei nostri fratelli assenti.</p>
            </blockquote>
            <p>Anche san Benedetto ordina nel suo <em>Cursus</em> che alla fine
            ciascuna ora del divino ufficio, tra le varie commemorazioni, si faccia
            quella degli assenti.</p>
            <blockquote>
            <p>℟. <em>Salvos fac servos tuos, Deus meus, sperantes in te.</em><br />
            ℣. <em>Mitte eis, Domine, auxilium de Sancto.</em><br />
            ℟. <em>Et de Sion tuere eos.</em><br />
            ℣. <em>Domine, exaudi orationem meam.</em><br />
            ℟. <em>Et clamor meus ad te veniat.</em><br />
            ℣. <em>Dominus vobiscum.</em><br />
            ℟. <em>Et cum spiritu tuo.</em></p>
            </blockquote>
            <blockquote>
            <p>℟. Dio mio, salva i servi tuoi che in te sperano.<br />
            ℣. Dal tuo santuario invia loro il tuo aiuto.<br />
            ℟. E da Sion li proteggi.<br />
            ℣. Ascolta, o Signore, la mia prece.<br />
            ℟. A te giunga il mio grido.<br />
            ℣. Il Signore sia con voi.<br />
            ℟. E col tuo spirito.</p>
            </blockquote>
            <p><strong>La preghiera sacerdotale.</strong></p>
            <p>Le varie collette che seguono sono dell’alto medio evo, ma qui stanno
            fuori di posto. La litania processionale formava un unico rito colla
            messa, la quale perciò non aveva né introito né prece litanica. Il
            celebrante recitava subito la colletta che poneva termine alla litania.
            Giova notare che questa non faceva, come adesso, una cosa isolata ed a
            sé; si andava in processione per celebrare il solenne Sacrificio
            Eucaristico a San Pietro.</p>
            <p>«O Signore, cui è proprio il sentir compassione ed il perdonare,
            accogli la nostra preghiera, affinché la tua benigna pietà ci usi
            clemenza, e sciolga quella catena di peccati che lega noi e tutti i tuoi
            servi».</p>
            <p>«Ascolta, o Signore, le preghiere di chi t’invoca, e perdona i
            peccati di quanti innanzi a te si confessano rei; onde tu benigno col
            perdono ci accordi altresì la pace».</p>
            <p>«Mostraci, o clemente Signore, la tua ineffabile misericordia, onde
            ci liberi da tutti i peccati e ci sottrai alle meritate pene».</p>
            <p>«O Dio che, offeso dal peccato, ti plachi a cagione della penitenza,
            riguarda propizio le preghiere e le suppliche del tuo popolo, ed
            allontana i flagelli della tua collera che abbiamo meritato a cagione
            dei nostri peccati».</p>
            <p>«O Dio eterno ed onnipotente, abbi pietà del tuo servo N. nostro
            Pontefice, e nella tua clemenza indirizzalo sulla via dell’eterna
            salvezza, affinché per la tua grazia possa desiderare quanto a te piace,
            ed abbia valida forza per porlo in opera».</p>
            <p>«O Dio, da cui procedono i santi desideri, le buone risoluzioni e le
            opere virtuose, dà ai tuoi servi quella pace che loro non può dare il
            mondo; affinché il nostro cuore sia intento ad eseguire i tuoi comandi,
            ed allontanato ogni ostile timore, i tempi si svolgano tranquilli sotto
            la tua protezione».</p>
            <p>«Col fuoco dello Spirito Santo c’infiamma, o Signore, i reni e il
            cuore; affinché servendoti, con un corpo casto, possiamo riuscirti
            accetti a cagione della mondezza del cuore»-</p>
            <p>«O Dio, creatore e redentore di tutti i fedeli, concedi il perdono di
            tutti i peccati alle anime dei tuoi servi e serve, perché in grazia di
            queste pie suppliche conseguano quella misericordia che sempre hanno
            desiderata».</p>
            <p>«Ti preghiamo, o Signore, che mediante le ispirazioni tu prevenga le
            nostre azioni, e col tuo aiuto le conduca altresì a termine; affinché
            qualsiasi prece ed azione nostra, cominci sempre da te, e dopo che sarà
            stata intrapresa, raggiunga per la tua grazia il proprio termine».</p>
            <p>«Dio eterno ed onnipotente, Signore così dei vivi che dei morti, che
            accordi pietà a tutti coloro che conosci già per l’innanzi che saranno
            tuoi per la fede e le opere loro, ti preghiamo e supplichiamo che quanti
            per cui intendemmo di pregare, sia che la vita presente li trattenga
            ancora nel corpo, sia che spogliati dell’involucro corporeo li abbia già
            accolti il secolo a venire, per intercessione di tutti i tuoi Santi,
            nella tua pietà e clemenza ottengano il pieno perdono delle loro colpe.
            Per il Signore ecc.».</p>
            <p>℣. «Il Signore sia con voi».<br />
            ℟. «E col tuo spirito».<br />
            ℣. «Il Signore onnipotente e misericordioso ci esaudisca».<br />
            ℟. «Cosi sia».<br />
            ℣. «E le anime dei fedeli defunti per la misericordia di Dio riposino
            nella pace».<br />
            ℟. «Così sia».</p>
            <p><strong>Alla messa stazionale nella Basilica Vaticana.</strong></p>
            <p>Come abbiamo detto, la litania, in quanto rito straordinario onde
            impetrare da Dio lo scampo da qualche publica calamità, a Roma sin dai
            tempi di san Gregorio, aveva regolarmente termine nella basilica
            Vaticana, presso l’avello del <em>Pastor ecclesiae</em>, del Patrono,
            nato cioè della Città Eterna. Le altre stazioni a Santa Maria Maggiore e
            in Laterano nei tre giorni che precedono l’Ascensione, sono d’origine
            posteriore e rappresentano una fusione d’usanze romane e franche.</p>
            <hr />
            <p>L’introito dell’odierna messa – che però non deve essere originario,
            perché la litania sostituisce regolarmente l’introito in tutte le
            processioni – esprime già la confidenza del Giusto che sa che la sua
            preghiera è stata bene accolta da Dio. L’antifona è tolta dal salmo 17:
            «Dal suo santo tempio Iahvè ascoltò la mia voce; lode a Iahvè! e il mio
            grido innanzi a Lui giunse al suo orecchio. Lode, lode a Iahvè!». Salmo:
            «Io ti amo, Iahvè, mia forza; Iahvè, mia rupe, mio scampo e mio
            salvatore. Gloria, ecc.».</p>
            <p>Nella colletta si rappresenta a Dio l’umile nostra confidenza nel
            colmo delle afflizioni che ci opprimono – ricordiamoci delle circostanze
            nelle quali furono istituite le Rogazioni – e s’impetra l’aiuto del suo
            braccio. Il vero male, anzi il principio d’ogni altro male è il peccato.
            Tutte le altre pene possono aver carattere penitenziale, e nelle mani di
            Dio divengono facilmente strumento di conversione per le anime.</p>
            <p>La lezione che segue della lettera di san Giacomo (V, 16-20) è scelta
            assai bene a proposito. Vi si tratta dell’efficacia della preghiera,
            alla quale, siccome ad una chiave d’oro che apre il cuore divino, il
            Signore ha ripromesso un’universale efficacia. Né è a dire che solo
            l’orazione dei Santi consegue il suo effetto, e quella dei poveri non
            vale nulla; giacché l’Apostolo ci tiene a far appunto rilevare che Elia,
            quando a sua volontà dischiuse e serrò le cateratte pluviali del cielo,
            era un uomo passibile, simile a noi. Solo che l’orazione dev’essere
            assidua e fatta con fede.</p>
            <p>Ci piace di riferire qui il magnifico brano dell’Apostolo:<br />
            «Carissimi, confessatevi in colpa l’un l’altro, e pregate gli uni per
            gli altri, onde conseguire la salvezza, perché ha potere grande la
            preghiera del giusto, quando è assidua. Elia era un uomo passibile,
            simile a noi; eppure pregò onde ottenere che non piovesse più sulla
            terra, e non piovve più per tre anni e sei mesi. Similmente tornò a
            pregare, ed il cielo riversò la pioggia, e la terra produsse il suo
            frutto. Miei fratelli, se uno di voi si fosse allontanato dalla verità,
            ed alcuno lo facesse tornare indietro, sappia che, chi avrà indotto il
            peccatore a ritornare dalla sua via distorta, egli libererà dalla morte
            l’anima propria e ricoprirà tutti i suoi peccati».</p>
            <p>Il verso è di sapore pasquale: «Lode a Iahvè». Salmo 117: «Confessate
            Iahvè, ché Egli è buono e la sua misericordia è eterna».</p>
            <p>La lezione evangelica di san Luca (XI, 5-13) s’accorda assai bene col
            carattere dell’odierna litania, o supplicazione pubblica e solenne di
            penitenza. Trattasi d’ottenere dal Signore per mezzo della preghiera
            insistente e piena di fede, quanto altrimenti avremmo demeritato a
            cagione dei nostri peccati. In modo particolare poi, si tratta
            d’ottenere per la prossima festa di Pentecoste lo Spirito buono, che
            Iddio concede a quanti lo temono.</p>
            <p>«In quel tempo disse Gesù ai suoi discepoli: chi di voi avendo un
            amico ed andando a lui nel colmo della notte gli dirà: amico, imprestami
            tre pani; ché è tornato da un viaggio un amico mio e non ho di che
            imbandirgli la mensa. E l’altro gli dirà di dentro: non mi disturbare;
            la porta è chiusa e già i miei servi sono meco in camera. È impossibile
            che mi levi per darti la roba. Tuttavia, se l’altro continuerà a
            picchiare, io vi dico che, se pur non si leverà di letto per contentarlo
            perché gli è amico, certo però che a cagione della sua importunità, egli
            si alzerà di letto e gli somministrerà tutto ciò di cui ha bisogno. Pure
            io vi dico: Chiedete e vi sarà dato; cercate e ritroverete; picchiate e
            vi sarà aperto. Imperocché chiunque chiede ottiene, chi cerca trova, a
            chi picchia sarà aperto. Tra voi se alcuno dimanda al proprio padre un
            pane, forse che questi gli darà una pietra? O se domanda un pesce,
            invece del pesce gli darà un serpente? O un uovo; che gli darà uno
            scorpione? Se adunque voi, pur essendo cattivi, sapete ben fare ottimi
            doni ai vostri figli, quanto più il vostro Padre celeste concederà lo
            Spirito buono a chi glielo domanderà?».</p>
            <p>Ecco la stima che noi dobbiamo fare della preghiera. Anche nel colmo
            della notte, sino a riuscire importuni; appunto perché le miserie e le
            debolezze nostre son tante, e Dio ha stabilito di comunicarci la sua
            grazia solo sulle ali della preghiera. <em>Ascendit oratio, et descendit
            Dei miseratio</em>, come spiegava al popolo il Dottore d’Inappo.</p>
            <p>Il verso offertoriale deriva dal Salmo 108: «Celebrerò tanto Iahvè
            col mio labbro, e lo loderò in mezzo ad una grande adunanza; ché Egli
            rimase alla destra del povero, per sottrarre la mia vita dalle insidie
            dei miei persecutori». Questo povero è Gesù. Iahvè ha sottratto la sua
            vita dalle insidie della Sinagoga, risuscitandolo da morte. La grande
            adunanza in cui il Salvatore vuol celebrare il suo inno di
            ringraziamento, è la cattolica Chiesa, a differenza dell’antico
            giudaismo, di carattere esclusivamente nazionale, e quindi ristretto
            dietro gli angusti confini della Palestina.</p>
            <p>La colletta sulle oblate ha un carattere assai generico. Si domanda
            che i doni eucaristici spezzino le catene delle nostre passioni – ecco
            uno dei più importanti effetti della sacra Comunione: quello di spegnere
            o raffreddare l’incendio della concupiscenza – e ci rendano propizia la
            divina misericordia, soddisfacendo prima ai nostri debiti colla sua
            santa giustizia.</p>
            <p>L’antifona per la Comunione è derivata dall’odierna lezione
            evangelica: «Chiedete ed otterrete, cercate e troverete, picchiate e vi
            sarà aperto; giacché chiunque chiede ottiene, chi cerca trova, e a chi
            picchia verrà aperto. Lode a Iahvè».</p>
            <p>Dopo la Comunione si domanda al Signore che il cibo eucaristico, che
            ci conforta nel dolore, sia altresì pegno delle future consolazioni. I
            sacri Azzimi Eucaristici sono un pane di dolore e di pianto, perché
            commemorano la passione di Cristo e la nostra con lui. Essi tuttavia
            contengono il germe della futura gloria nella resurrezione finale, e
            preludono a quell’altro cibo di cui Dio nutrirà i beati nella visione
            beatifica.</p>
            <p>Che cosa dobbiamo istantemente domandare a Dio nella preghiera? Non
            vi ripromettete, diceva sant’Agostino ai fedeli, quello che il Vangelo
            non vi promette.</p>
            <p>Dio non si è compromesso di darci quelle grazie temporali che noi
            forse potremmo desiderare col nostro criterio fanciullesco; – in ordine
            già all’età matura della vita eterna siamo tutti fanciulli – ma Egli
            assolutamente vuole che noi gli domandiamo, e desidera di darci in primo
            luogo lo <em>Spiritum bonum</em> di cui discorre oggi il Vangelo, e che
            è il motivo e la scaturigine di tutti gli altri doni spirituali dei
            quali Egli desidera di arricchire l’anima. Questo Spirito buono è il
            Paraclito, e si dice che è il motivo di tutti gli altri doni, in quanto
            esso è Amore, e l’amore è il primo motivo per cui l’amicizia viene
            addimostrata mediante il dono. Perciò, da parte di Dio, l’amore è il suo
            primo dono.</p>
            <p>Il Signore dona lo Spirito Santo agli umili, ai puri, ai timorati di
            Dio.</p>
            <p>Ecco le migliori disposizioni per prepararsi alla solennità di
            Pentecoste. Il Paraclito, come ci attesta Egli stesso nella Sapienza,
            rifugge infatti dai furbi, dai finti; la Sapienza eterna non entra nelle
            anime malvagie o in un corpo che vuole vivere schiavo del peccato.
            Perciò lo Spirito di Dio non abiterà mai coll’uomo carnale; al
            contrario. Egli si compiace tanto di trattenersi cogli umili e semplici
            di cuore.</p>
            <hr />
        </section>
    </main>

    <footer>
            <p>Alfredo Ildefonso Schuster, <em>Liber Sacramentorum</em>, vol. IV,
            Torino – Roma, Casa Editrice Marietti, 1930, pp. 119-134.</p>
    </footer>
</body>
</html>
